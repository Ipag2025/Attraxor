<!DOCTYPE html>
<html lang="it">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Attraxor - Regolatore di Crescita per Tappeti Erbosi</title>
  <style>
    body {
      font-family: 'Segoe UI', sans-serif;
      margin: 0;
      padding: 20px;
      max-width: 900px;
      background-color: #ffffff;
      color: #333333;
      white-space: pre-line;
    }
    h1 {
      color: #2a5d2e;
    }
  </style>
</head>
<body>
<h1>Attraxor® - Gestione del Tappeto Erboso</h1>

Ci troviamo nel momento di crescita del nostro tappeto erboso, in pieno periodo
Estivo, che porta con sé un alto numero di stress biotici e abiotici da fronteggiare. Tra le sfide quotidiane
di questo periodo possiamo trovare: la crescita eccessiva, l’irregolarità del manto e l’intensità di utilizzo del
tappeto erboso oltre all’insorgenza sempre maggiore di malattie fungine.
La gestione moderna del tappeto erboso richiede soluzioni efficaci, sostenibili e tecnicamente avanzate per garantire prestazioni elevate in ogni condizione e in qualsiasi periodo stagionale.
Per rispondere a queste esigenze, BASF propone Attraxor®, il regolatore di crescita a base di proexadione
calcio, pensato per ottimizzare la densità, l’uniformità e la qualità visiva del prato, riducendo al contempo il
numero di tagli e i residui vegetali.
In questa newsletter, vi indicheremo le caratteristiche di Attraxor e alcuni consigli d’impiego.
Attraxor® è il regolatore di crescita a base di proesadione calcio, sviluppato da BASF per ottimizzare la
gestione del tappeto erboso su superfici ad alta intensità d’uso come campi da golf, campi sportivi e aree
ricreative. Il principio attivo proesadione calcio è un inibitore della biosintesi delle gibberelline. Bloccando
la trasformazione dell’acido gibberellico GA20 in GA1, responsabile dell’allungamento cellulare, Attraxor®
rallenta selettivamente la crescita fogliare, senza interferire con altre funzioni fisiologiche vitali del tappeto
erboso.
Grazie al suo meccanismo Attraxor® controlla la crescita verticale, promuove l’accestimento laterale e
radicale, migliorando la qualità estetico-funzionale del prato, riducendo oneri di manutenzione e
contribuendo a una gestione più sostenibile ed efficiente.
Il risultato è una pianta più compatta, robusta e meglio predisposta a tollerare stress biotici e abiotici.

Che vantaggi offre ?
Attraxor® grazie alla sua efficacia nel controllo della crescita e propagazione di tutte le principali specie
microterme usate per il tappeto erboso professionale, offre numerosi vantaggi ambientali, economici,
agronomici e gestionali, che lo rendono una soluzione estremamente vantaggiosa in questo settore e non
solo.
Tra i principali vantaggi troviamo:

1-	Riduzione della crescita verticale (Effetto PGR – Plant Growth Regulator): Bloccando la
traformazione dell’acido gibberellico, Attraxor blocca l’allungamento cellulare della pianta a livello
apicale con una conseguente minore produzione di tessuti vegetali. Una piante che cresce meno a
livello apicale, oltre a risultare più uniforme al gioco e alla vista, ha anche bisogno di un numero
inferiore di sfalci ottimizzando così le ore lavoro e i costi associati (gasolio, usura lame ecc)
2-	Effetti su Poa Annua: Attraxor funziona anche molto bene a contenere lo sviluppo e la fuoriuscita
delle teste a seme di Poa Annua. Promuove così superfici più “pulite”, uniformi, giocabili e meno
prone a prendere malattie, essendo la Poa Annua una infestante molto suscettibile a due delle più
aggressive malattie fungine del tappeto erboso, Antracnosi e Sclerotina Homeocarpa, provocando
danni enormi che richiederebbero molti interventi fungicidi per il controllo delle stesse, spesso
non efficaci cause l’avvenuta insorgenza di resistenze o non possibili per l’assenza di principi attivi
autorizzati .
3-	Migliore radicazione densità e tessitura del tappeto erboso:
Attraxor® bloccando la crescita apicale permette alla pianta di usare le sue risorse nutritive per
una migliore: radicazione (fino al 40% in più di peso radicale), accestimento e crescita orizzontale,
favorendo in questo modo: una una maggiore resistenza alla siccità, una copertura uniforme e
una chiusura rapida delle superfici.
4-	Minore presenza di infestanti: Attraxor promuove un tappeto erboso molto più denso quindi un
prato dove le infestanti sia a foglia larga che stretta si insiederanno con molta più difficolta
riducendo anche al minimo gli interventi diserbanti per la loro eliminazione.
5-	 Intensificazione della colorazione verde: Attraxor contribuisce all’aumento nella produzione di
antociani promuovendo una tonalità di verde più scura e intensa del manto erboso, apprezzata sia
dal punto di vista estetico che visivo.
6-	Migliora la struttura del suolo: Attraxor riducendo il numero di tagli del cotico erboso riduce di
conseguenza il numero di passaggi di mezzi pesanti sullo stesso; si preserva così la struttura del
suolo, riducendone il compattamento e ottimizzando anche l’assorbimento idrico da parte del
sistema suolo/pianta, riducendo così il dispendio irriguo d’acqua che è una risorsa sempre più
preziosa.
7-	Minore necessità di fertilizzazioni: La ridotta crescita vegetativa riduce le esigenze nutrizionali,
con conseguente contenimento dell’uso di prodotti fertilizzanti, in particolare modo l’azoto molto
mobile nel profilo del terreno e nelle falde.

Quando e a che dose impiegarlo?
Attraxor (p.a. Proesadione-calcio) è un prodotto registrato su tappeti erbosi, come regolatore della crescita
ma che come si è già visto offre molti vantaggi in più, infatti la sua dose varia a seconda dell’effetto che si
vuole ottenere. Per il suo effetto di regolatore di crescita (PGR) ci si può spingere fino anche a 1,5 Kg/ha
intervallati ogni 3/4 settimane, nei periodi di attiva crescita vegetativa (primavera e autunno per quanto
riguarda le specie microterme). Per quanto riguarda invece i suoi effetti nella gestione della Poa Annua su
superfici a taglio basso (sotto i 5 mm) si consiglia di stare a dosaggi di 0,5-0,65 Kg/ha ogni 2/3 settimane a
seconda del risultato che si vuole ottenere e delle temperature.

Il suo effetto è visibile già dopo 3–5 giorni dall’applicazione, con un picco di efficacia entro 7–10
giorni.

Consigli per l’uso
•	Si consiglia l’applicazione di Attraxor su tappeti erbosi di tutte le più comuni specie di Micro- e Macro-terme in fase di crescita attiva e evitare o ritardare il trattamento se il tappeto erboso sia già o stia per entrare in una fase di stress vegetativo (es. presenza di parassiti, alte temperature, verticut, carotatura ecc)
•	Attendere almeno 1 h dopo il taglio prima di applicare Attraxor
•	Attendere almeno 1 gg prima di procedere con un nuovo taglio del manto
•	Evitare l’irrigazione delle aree trattate per almeno le 4 ore successive il trattamento
•	Per ottimizzare il suo effetto regolatore di crescita si consiglia di combinare l’applicazione di  Attraxor a quella di un concime azotato liquido per spingere la crescita laterale una volta che quella apicale risulta “bloccata”
•	Si consiglia l’uso di Ferro e Magnesio in botte per ridurre possibili colorazioni irregolari
•	Per chi ha l’ “acqua dura” si consiglia un volume di irrorazione basso e evitare di aggiungere alla miscela prodotti contenenti Ca, Mg e Bo.
•	Per chi ha l’ acqua con pH alti (> 7,0) si consiglia di misurare il pH dopo aver preparato la soluzione e in caso acidificare ulteriormente con acido citrico mantenendo un volume di irrorazione basso
•	Si consiglia sempre un volume di irrorazione compreso tra i 300-600 L/ha
•	Evitare trattamenti in condizioni di caldo eccessivo, bassa umidità e vento per massimizzare l’assorbimento del composto.

L’impiego di Attraxor come regolatore di crescita e nella gestione della Poa Annua rappresenta una
soluzione efficace e sostenibile per la gestione del tappeto erboso sportivo. La sua duplice azione
permette di contenere la crescita verticale, migliorare la densità del prato e ridurre i costi di
manutenzione, senza compromettere la qualità estetica e funzionale del manto erboso. Attraxor si
integra facilmente nei programmi agronomici esistenti, risultando compatibile con fungicidi,
fertilizzanti fogliari e biostimolanti e confermandosi come un alleato prezioso per i professionisti
del verde sportivo.

Il nostro team tecnico è a vostra disposizione per definire programmi personalizzati di applicazione,
in funzione delle caratteristiche di campo, delle specie presenti e degli obiettivi agronomici.
Contattaci per maggiori dettagli, visite tecniche o schede di sicurezza
</body>
</html>
